Terapi er en fordybende proces, hvor du er i centrum og får mulighed for at lære dig selv bedre at kende. Her støttes du i at finde ressourcer til at håndtere din livssituation. 

Terapien sker i et tillidsfuldt rum, hvor du kan være fri til at være dig selv og sige det, som kan være svært at få sagt i andre sammenhænge. 

Du vælger selv, hvad du vil tale om, og jeg forholder mig åbent, omsorgsfuldt og nysgerrigt til det, du fortæller. Vi undersøger sammen, hvad der er vigtigt for dig at arbejde med. Den eksistentielle og oplevelsesorienterede terapiform tager udgangspunkt i de tanker, følelser og sansninger, der opstår i dig her og nu. Sammen er vi nysgerrige på det, du føler, tænker og sanser, og undersøger, hvordan det er for dig. På den måde kan du få en større indsigt i den du er, med afsæt i det, som giver mening for dig.

Det vigtigste er, at der er en god kemi mellem os, og at det er et rart og trygt rum for dig at være i. 

Du er velkommen til at skrive til mig, så vi kan aftale et tidspunkt for en uforpligtende telefonisk samtale, hvis der er behov for det.