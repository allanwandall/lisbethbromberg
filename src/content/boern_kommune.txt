Jeg tilbyder nænsom og omsorgsfuld terapi til børn og unge. I arbejdet med børn og unge anvender jeg ofte en legende eller kreativ tilgang, fx leg med figurer i sand, arbejde med ler eller tegning. Denne tilgang skaber et trygt rum, hvor barnet kan bearbejde det, der er svært, uden krav om mange ord eller forklaringer. Terapiens fokus er barnets tempo, tryghed og mulighed for at føle sig mødt, passet på og støttet. Gennem leg får barnet mulighed for at vise følelser, oplevelser og indre konflikter på en rolig og alderssvarende måde. Terapien kan hjælpe barnet eller den unge med at bearbejde traumer, at forstå og regulere sine følelser, at mindske uro, reducere tristhed og bekymring og at opleve, ikke at stå alene med det som føles svært.