Som § 75 støtteperson tilbyder jeg nærværende og professionel støtte til forældre, hvis barn er anbragt udenfor hjemmet. Jeg støtter forældrene i at håndtere de følelsesmæssige reaktioner, skabe overblik og styrke samarbejdet med kommunen. 

Mit fokus er altid at hjælpe forældrene med at bevare deres forældrerolle og støtte dem, så de føler de kan stå mere roligt i en ofte svær og kompleks situation. Jeg vil samtidig hjælpe dem med at håndtere de svære følelser, der kan være forbundet med at barnet ikke længere skal bo hos forældrene, samt støtte op om en respektfuld og dialogbaseret kommunikation.