Terapien sker i et tillidsfuldt rum, hvor du kan være fri til at være dig selv og sige det, som kan være svært at få sagt i andre sammenhænge. Du vælger selv, hvad du vil tale om, og jeg forholder mig åbent, omsorgsfuldt og nysgerrigt til det, du fortæller. 

Vi undersøger sammen, hvad der er vigtigt for dig at arbejde med. Den eksistentielle og oplevelsesorienterede terapiform tager udgangspunkt i de tanker, følelser og sansninger, der opstår i dig her og nu. Sammen er vi nysgerrige på det, du føler, tænker og sanser, og undersøger, hvordan det er for dig. 