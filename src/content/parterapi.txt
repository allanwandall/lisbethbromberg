I parterapi arbejdes med at styrke relationen mellem jer og at støtte jer i at finde nye måder at forstå, kommunikere og være sammen på. Jeg arbejder med en ligeværdig tilgang, hvor det er vigtigt for mig at skabe kontakt til jer begge og opbygge gensidig tillid. 

Vi kan også arbejde med overgange, f.eks. ved brud og skilsmisse. Her kan jeg støtte jer i at bevare en god kommunikation, arbejde på et fælles forældreskab under og efter parforholdets ophør, give plads til sorg, vrede og lettelse samt skabe større klarhed og retning i processen. 

Jeg arbejder eksistentielt og oplevelsesorienteret med det, der fylder hos jer her og nu. Jeg bruger også elementer fra emotionsfokuseret terapi og neuroaffektiv udviklingspsykologi, altid med udgangspunkt i det der giver bedst mening i forhold til der, I står.