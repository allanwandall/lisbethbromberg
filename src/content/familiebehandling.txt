Jeg har mange års erfaring med helhedsorienteret familiebehandling og med rådgivningsforløb. Jeg har altid været optaget af, hvilke faktorer, der påvirker et menneskes trivsel og udvikling, og at menneskets udvikling sker i et ”samspil” mellem biologiske, psykologiske og sociale faktorer. Jeg brænder for at hjælpe med at identificere de ressourcer, der er i det enkelte menneske, i familien og i netværket omkring familien, samt at være med til at sikre, at de får den støtte, de har brug for. Jeg har gennem min erfaring som familiebehandler, som leder i en børnehave, og også de mange år som plejefamilie, lært at håndtere komplekse, svære og følelsesladede situationer. Jeg har ligeledes opnået stor erfaring med at samarbejde med de forskellige systemer og faggrupper, der er omkring børnene, de unge og familierne.

I mit arbejde med familier tager jeg udgangspunkt i en systemisk og relationel forståelse. Samarbejdet bygger på anerkendelse, respekt og omsorgsfulde samtaler. Jeg har solid erfaring med at arbejde med tilknytning, mentalisering og følelsesregulering samt et indgående kendskab til børns udvikling, herunder traumer og omsorgssvigt.  Derudover har jeg erfaring med at arbejde med børn og unge med ASF og ADHD. Jeg har arbejdet med familier, som har haft problematikker som skolevægring, angst, vold,  er et problem.